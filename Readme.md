# Harjoitustyö - Ohjelmoinnin perusteet

## Tekijä

Lauri Taskinen

## Työn kuvaus

Harjoitustyöni on Nollasata niminen arvauspeli, jossa pelaajan tulee arvata koneen arpoma numero väliltä 0-100. Pelin "vaikeustasoa" voi helposti säätää muuttamalla lähdekoodin muuttujien minNumber ja maxNumber arvoa esim minNumber = 1 ja maxNumber = 10, jolloin arvattaisiin numero 1-10 väliltä.

Kymmenen parasta arvaustulosta listataan top 10 kunniatauluun ja tulostaulu päivittyy sitä mukaa, kun pelejä pelataan. Pelin alussa pelaaja syöttää oman nimimerkkinsä. Jos samalla nimimerkillä pelaa usean pelin, näkyy kunniataulussa vain kyseisen nimimerkin paras tulos.

Tulokset tallennetaan ulkoiseen tekstitiedostoon, josta ne myös luetaan. Ohjelman voi siis sulkea ja avata uudelleen niin, että edelliset tulokset eivät katoa. Lähdekoodiin on määritetty, että ulkoinen tiedosto "tulokset.txt" alustetaan Windows käyttäjän kotihakemiston "Documents" -kansioon.

Harjoitustyössäni olen käyttänyt Pythonin omia ulkoisia kirjastoja, joten ohjelma toimii ilman mitään ylimääräisiä asennuksia. Lähdekoodissani olen käyttänyt kattavasti opintojaksolla opetettuja asioita ja koodi on kommentoitu selkeästi.
